# Naloga 2

V okolju JavaFX z integriranim razvojnim okoljem IntelliJ IDEA ter generatorjem vmesnikov Scene Builder realizirajte grafični uporabniški vmesnik, ki bo omogočal urejanje besedilne (HTML) datoteke, izbiro različnih lastnosti besedila kot so pisava, barva, velikost, slog in podobno, iskanje po besedilu ter enostavno obdelavo (zamenjaj) najdenega besedila.

Vmesnik naj temelji na glavnem oknu (Stage) in naj vsebuje vrstični meni (MenuBar), delovno področje okna in področje za obvestila/status (Label).

Delovno področje okna naj bo implementirano z uporabo zavihkov (TabPane) ali harmonike (Accordion) in naj bo sestavljeno iz treh odsekov. V prvem odseku naj bo urejevalnik besedila HTML (HTMLEditor), ki omogoča grafično urejanje datotek HTML. Drugi odsek naj vsebuje besedilno območje (TextArea), ki omogoča urejanje besedilne datoteke, v njem pa naj bo prikazana datoteka iz prvega odseka kot navadna besedilna datoteka. Tretje območje pa naj vsebuje besedilno območje (TextArea), ki služi za zapisovanje dogodkov in akcij, ki so se zgodili v vmesniku. Vmesnik naj omogoča urejanje in prikaz HTML dokumenta v prvem (grafično preko kontrol komponente in pisanje oziroma urejanja besedila) oziroma v drugem odseku (ročno vpisovanje vsebine in značk za oblikovanje). Ko uporabnik preklopi iz prvega pogleda v drugega (ali obratno !!!), naj se vsebina v na novo prikazanem pogledu posodobi z vsebino (prepiše) iz prej odprtega pogleda. V besedilno območje v tretjem odseku pa naj se dodajajo vse akcije, ki jih je zahteval uporabnik (odpiranje, shranjevanje, iskanje, zamenjava, ...), ki tako služi kot neke vrste dnevnik.

Vrstični meni naj vsebuje končne izbire Datoteka, Iskanje ter Pomoč, ki so kaskadni gumbi, katerim sledijo izvlečni meniji (Menu). Meni Datoteka naj ima končne izbire Odpri, Shrani in Izhod. Prva povzroči klic dialoga za izbiro datoteke (FileChooser) in prikaže vsebino datoteke v urejevalniku besedila HTML ter v prvem izmed obeh besedilnih območij. Druga shrani vsebino urejevalnika besedila HTML (bodite pozorni, katero območje je bilo prikazano) v datoteko z novim poljubnim imenom. Tretja končna izbira pa omogoča končanje programa.
Meni Iskanje naj ima dve končni izbiri: Najdi ter Najdi vse in Zamenjaj. Vaša aplikacija naj vsebuje tudi dve besedilni polji (TextField), kamor lahko uporabnik vpiše iskano besedilo oziroma besedilo za zamenjavo. Prva končna izbira povzroči, da se poišče prva pojavitev iskanega besedila, kurzor pa se postavi na prvi znak prve pojavitve iskanega besedila v prvem besedilnem območju (da se bo rezultat te opcije videl mora biti prikazano prvo besedilno območje). Izbira Najdi vse in Zamenjaj pa povzroči, da aplikacija nato poišče vse pojavitve iskanega besedila (prvo besedilno polje) in jih zamenja z novim besedilom (drugo besedilno polje). Meni Pomoč naj ima končno izbiro Avtor, ki v polju za obvestila prikaže podatke o avtorju programa.

Podčrtane črke v imenih izbir v menijih so mnemoniki, ki jih je prav tako potrebno realizirati.

Na dnu okna dodajte enovrstično oznako (Label). Ko uporabnik odpre datoteko naj se v to oznako izpišejo podatki o odprti datoteki (ime datoteka in velikost v bytih). Med delovanjem programa naj se v tej oznaki izpisujejo obvestila o delovanju programa v uporabniku prijaznih stavkih, ki se sicer zapisujejo tudi v drugo besedilno območje. Tako uporabnika po uspešnem iskanju in zamenjavi informiramo o iskanem besedilu in številu najdenih pojavitev. Uporabnika informirajmo o delovanju programa tudi ob drugih pomembnih dogodkih - npr. (ne)uspešno odpiranje ali shranjevanje datoteke, itd.
V glavno okno dodajte tudi orodno vrstico (ToolBar), ki vsebuje gumbe (Button) Odpri, Shrani, Zapri, Najdi in Najdi vse in Zamenjaj z enakim delovanjem kot istoimenske izbire v meniju. Vsi gumbi so ločeni z ločevalniki (Separator). Da lahko vse komponente lepo postavite v vmesnik je zaželeno, da uporabljate vsebovalnik za robno razvrščanje (BorderPane).
![Slika](https://github.com/klemenp950/UV/blob/main/Naloga2/slike/Posnetek%20zaslona%202024-03-24%20213418.png)
